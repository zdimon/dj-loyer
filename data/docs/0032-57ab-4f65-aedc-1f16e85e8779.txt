№2-67/2018


Ш Е Ш I М
ҚАЗАҚСТАН РЕСПУБЛИКАСЫ АТЫНАН
 2018 жылғы 25 қаңтар                                                                         Шиелі кенті
         	Қызылорда облысы Шиелі аудандық соты құрамында судья А.К.Жолдыбаевтың төрағалық етуімен, хатшылықта З.Алимкулова болып, талап қоюшы К.Жумабаеваның, жауапкер С.Абжаппаровтың қатысуларымен Шиелі аудандық соты ғимаратының сот мәжілісі залындағы өзінің ашық сот отырысында талап қоюшы Кульжаухар Жумабаеваның жауапкерлер Абжаппаров Серік Тұрсынбекұлы мен Улмекен Елтежеевадан қарыз ақша өндіруді сұраған талап қою арызы бойынша азаматтық ісін қарап,                                              
       А Н Ы Қ Т А Ғ А Н Ы :
	Талап қоюшы К.Жумабаева сотқа қарыз ақшаны өндіруді сұраған талап қою арызбен жүгініп, арызында 2017-жылдың қыркүйек айында ерлі-зайыпты жауапкерлер С.Т.Абжаппаров пен У.Елтежеева өзінен 100 000 теңге қарыз ақша алып, алған қарыз ақшаны қайтарып беретін болып, өз міндетіне алып қолхат жазып бергенін, алайда жауапкерлер қарыз ақшасын осы уақытқа дейін қайтармай, созбалаңға салып, әр түрлі сылтаулар айтып келетінін. Қазіргі таңда жауапкерлердің берешегі 100000 теңгені құрап отырғанын. Сондықтан жауапкерлер С.Т.Абжаппаров пен У.Елтежеевадан аталған қарыз сомасын және сотқа талап қою арызбен жүгіну барысында мемлекеттік баж үшін төлеген 1 000 теңгені өндіруді сұраған. 
	Сот отырысында талап қоюшы К.Жумабаева талап қою арызын қуаттап, жауапкерлер С.Т.Абжаппаров пен У.Елтежеевадан 100 000 теңге қарыз сомасын және төленген мемлекеттік бажды өндіруді сұрады.
	Сот отырысында жауапкер С.Т.Абжаппаров талапты толық көлемде мойындап, жұбайы У.Елтежеева екеуі талап қоюшы К.Жумабаевадан 100 000 теңге ақша қарызға алып, алған ақшасын осы уақытқа дейін қайтармағаны рас екенін, қарыз сомасын 2018-жылдың наурыз айына дейін төлеп құтылатынын көрсетті.
        Жауапкер У.Елтежееваның сотқа берген жазбаша арызында, талап қоюшының талабын толық көлемде мойындайтынын, жұбайы С.Т.Абжаппаров екеуі талап қоюшы К.Жумабаевадан алған 100 000 теңге қарыз ақшасын 2018-жылдың наурыз айына дейін төлеп құтылатынын көрсетіп, істі өзінің қатысуынсыз қарауды сұраған.
 Қазақстан Республикасы АПК-нің 196-бабының 6-бөлігінің талабына сәйкес тараптар соттан істі олардың қатысуынсыз қарау және оларға шешімнің көшірмесін жіберу туралы жазбаша өтінуге құқылы. 
         Аталған заң талабына сәйкес жауапкердің жазбаша өтініші негізінде сот істі оның қатысуынсыз қарауға жатады деп санайды.
         Қазақстан Республикасының «Азаматтық және саяси құқықтар туралы халықаралық пактіні ратификациялау туралы» 2005 жылғы 28 қарашадағы N 91 Заңының 2-бабының 3-бөлігінің б)-тармағында, осы Пактiге қатысушы әрбір мемлекет құқығын қорғауды талап еткен кез келген адамның құқықтық қорғау құқығы мемлекеттік құқықтық жүйесiмен көзделген құзыреттi сот арқылы белгiленуiн және сот арқылы қорғалу мүмкiндiгінiң дамуын қамтамасыз етуге мiндеттенедi. 
        	Сот тараптардың түсініктерін тыңдап, іс құжаттарын зерттеп, талап қою арыз төмендегі негіздер бойынша қанағаттандырылуға жатады деп тапты.
Талап қоюшы К.Жумабаевамен сотқа ұсынылған құжаттармен, атап айтқанда жауапкерлер С.Т.Абжаппаров пен У.Елтежеевамен жазылған жазбаша қолхатқа сай жауапкерлер талап қоюшы К.Жумабаевадан 100 000 теңге ақшаны қарызға алып, қарыз алған ақшасын қайтаратыны жайлы жазбаша қолхат бергені бекітіледі. Бұл жайт жауапкер С.Т.Абжаппаров пен У.Елтежееваның тарапынан дау келтірмейді. Алайда аталған қарыз сомасын жауапкерлердің уақытылы қайтармауы талап қоюшының талап қою арызбен сотқа жүгінуіне негіз болған.
Қазақстан Республикасы Азаматтық Кодексінің 272-бабының талабы бойынша міндеттеме-міндеттеме шарттары мен заң талаптарына сәйкес тиісінше орындалуға тиіс, ал мұндай шарттар мен талаптар болмаған жағдайда-іскерлік қызмет өресіндегі әдеттегі құқықтарға немесе әдетте қойылатын өзге де талаптарға сәйкес орындалуға тиіс.
	Бұл жағдайда іс құжаттарымен жауапкерлердің талап қоюшының алдындағы қарызы 100 000 теңгені құрайтыны бекітілгендіктен сот талап қоюшы К.Жумабаеваның жауапкерлер С.Т.Абжаппаров пен У.Елтежеевадан қарыз сомасын өндіруді сұраған талап қою арызы қанағаттандырылуға жатады деп санайды. 
      	Қазақстан Республикасы АПК-нің 109-бабының 1-бөлігінің талабына сәйкес сот өз пайдасына шешім шығарылған тарапқа іс бойынша шеккен барлық сот шығыстарын екінші тараптан алып береді. Егер талап қою ішінара қанағаттандырылса, онда шығындар талапкерге сот қанағаттандырған талап қою талаптарының мөлшеріне пропорционалды түрде, ал жауапкерге – талапкердің талап қою талаптарынан бас тартылған бөлігіне пропорционалды түрде алып беріледі.
	Іс бойынша талап қоюшы К.Жумабаеваның талабы 100 000 теңге көлемінде толық қанағаттандырылғандықтан, тиісінше жауапкерлерден талап қоюшының пайдасына 1000 теңге көлемінде мемлекеттік баж өндірілуге жатады.
	Жоғарыдағылардың негізінде және Қазақстан Республикасы Қазақстан Республикасының АПК-нің 223-226 баптарын  басшылыққа алып, сот
        		         	Ш Е Ш І М  Е Т Т І:
Талап қоюшы Кульжаухар Жумабаеваның жауапкерлер Абжаппаров Серік Тұрсынбекұлы мен Елтежеева Улмекеннен қарыз ақша өндіруді сұраған талап қою арызы қанағаттандырылсын. 
	Жауапкерлер Абжаппаров Серік Тұрсынбекұлы мен Елтежеева Улмекеннен талап қоюшы  Кульжаухар Жумабаеваның пайдасына 100 000 (жүз мың) теңге қарыз сомасы және мемлекеттік баж үшін төленген 1 000 (мың) теңге, барлығы 101 000 (жүз бір мың) теңге өндірілсін. 
          	Шешімге шешім түпкілікті нысанда шығарылған күннен бастап бір ай мерзім ішінде жазбаша нысанда не электрондық құжат нысанында Шиелі аудандық соты арқылы Қызылорда облыстық сотының азаматтық істер жөніндегі сот алқасына Қазақстан Республикасы Азаматтық процестік Кодексінің 403, 404-баптарының талаптары сақтала отырып апелляциялық шағым берілуі, прокурор апелляциялық өтінішхат келтіруі мүмкін.

 Төрағалық етуші судья:             	                        А.К.Жолдыбаев
           Көшірмесі дұрыс: Судья:			               А.К.Жолдыбаев

