Іс №2301-18-00-2/102

ШЕШІМ
КАЗАҚСТАН  РЕСПУБЛИКАСЫНЫҢ  АТЫНАН

2018 жылдың 19 ақпаны                    		                      Атырау қаласы

Атырау облысының мамандандырылған ауданаралық экономикалық соты құрамында төрағалық етуші судья Н.Д. Абдолов, сот отырысының хатшысы А.А. Нигметова отырып,  2018 жылдың 8 қаңтарындағы сенімхат негізінде талап қоюшы өкілі  А.М. Сембаеваның қатысуымен ашық сот отырысында «Аудандық маңызы бар Құлсары қаласы әкімі аппараты» мемлекеттік мекемесі  жауапкер  «Жазира фонд» Жазира Наурызғалиқызы Куандихова жеке кәсіпкерін мемлекеттік сатып алуға жосықсыз қатысушы деп тану туралы  талап арызымен қозғалған азаматтық істі қарап, 

анықтағаны:

«Аудандық маңызы бар Құлсары қаласы әкімі аппараты» мемлекеттік мекемесі   (келесіде – талап қоюшы) сотта «Жазира фонд» Жазира Наурызғалиқызы Куандихова жеке кәсіпкеріне (келесіде –  жауапкер) талап қойып, оны мемлекеттік сатып алуға жосықсыз қатысушы деп тануды талап етті. Талап қою талабының негіздемесі ретінде жауапкердің тараптар арасында 2017  жылдың 21 қарашасында жасақталған № 259  санды мемлекеттік сатып алу туралы келісім-шарт (келесіде – шарт)  бойынша өз міндеттемелерін мерзімінде орындамағанын көрсетті.
Сот отырысында талап қоюшы өкілі А.М. Сембаева талап қоюды қолдап, талапты қанағаттандыруды сұрады.
Жауапкер  сот отырысының  болатын  жері  мен  мерзімі  туралы  тиісті  тәртіппен  хабарланғанына қарамастан, сот отырысына  дәлелсіз  себептермен  келген жоқ. Ол  істі  жауапкер  өкілінің  қатысуынсыз  қарауды  сұрамаған.
Қазақстан Республикасы Азаматтық  процестік  кодексінің   (келесіде -АПК) 196  бабының  4  бөлігіне  сәйкес  сот  істі  дәлелсіз  себеппен  келмеген  жауапкер  өкілінің  қатысуынсыз қарады.
Талап қоюшы өкілінің түсініктемелерін тыңдап, азаматтық іс құжаттарын зерттеп, оларға баға беріп, сот, талап қоюшының талабын төменде көрсетілген негіздер бойынша қанағаттандыру қажет деген тұжырымға келеді.
Қазақстан Республикасының 2005 жылғы 28 қарашадағы Заңымен ратификацияланған Азаматтық және саяси құқықтар туралы
халықаралық пактiнің (Нью-Йорк, 1966 жылғы 16 желтоқсан) 26-тармағында көзделгендей барлық адамдар заң алдында тең және қандай да болсын кемсiтуге ұшырамай, заңмен тең қорғалуға құқылы. Бұл орайда кемсiтудiң қандай түрiне болса да, заң тұрғысынан тыйым салынады және заңда барлық адамдар, қандай да бір белгiсiне, нәсiлiне, түр-түсiне, жынысына, тіліне, дiнiне, саяси және басқа да наным-сенімдерiне, ұлттық және әлеуметтiк тегiне, мүлiктiк жағдайына, туу және басқа жағдаяттарына қарамастан кемсiтуден тең және тиiмдi түрде қорғалатынына кепiлдiк берiлуi тиiс.
Халықаралық заңнаманың аталған нормасына Қазақстан Республикасының Конституциясының 13,14-баптарында бекітілген әркімнің құқық субъектісі ретінде танылуына құқығы бар және өзінің құқықтары мен бостандықтарын, қажетті қорғанысты қоса алғанда, заңға қайшы келмейтін барлық тәсілдермен қорғауға хақтары және Заң мен сот алдында жұрттың бәрі тең екендігі жөніндегі қағидаттары сай келеді.
Сотта анықталғандай, 2017 жылдың 15 қарашасындағы № 2091927-ЗЦП1 шешіммен  мемлекеттік сатып алу қорытындыларына  сәйкес    «Жазира фонд» Жазира Наурызғалиқызы Куандихова жеке кәсіпкері жеңімпаз  болып  анықталған.
Осыған байланысты, тараптар арасында 2017 жылдың 21 қарашасында № 259  шарт  жасақталған.
Аталған шартқа қосымша №1 санды жасақталған шартқа сәйкес  шарт жасақталған мерзімнен бастап, 20 күнтізбелік күн ішінде тауарды жеткізуге міндеттелген.
Шарт жоғарда көрсетілгендей 2017 жылдың 21 қарашасында жасақталған, яғни тауарды жеткізу мерзімі 2017 жылдың  11 желтоқсаны.  
Қазақстан Республикасы Азаматтық  кодексінің 272, 277 баптарына сәйкес, міндеттеме – міндеттеме шарттары мен заң талаптарына сәйкес тиісінше және мерзімінде орындалуға тиіс.
Алайда жауапкер шарт бойынша өзіне жүктелген міндеттемелерін орындамаған. 
Қазақстан  Республикасы  «Мемлекеттік  сатып  алу  туралы»  Заңының  12  бабының  4  тармағының  3) тармақшасына  сәйкес  мемлекеттік сатып алу туралы өздерімен жасасқан шарттар бойынша өз міндеттемелерін орындамаған не тиісті түрде орындамаған өнім берушілер  мемлекеттік сатып алуға жосықсыз қатысушылардың тізіліміне  енгізіледі.
Осы баптың  4 тармағының  бірінші бөлігінің 1) және 3) тармақшаларында көрсетілген жағдайларда, тапсырыс беруші өзіне өнім берушінің Қазақстан Республикасының мемлекеттік сатып алу туралы заңнамасын бұзу фактісі туралы белгілі болған күннен бастап күнтізбелік отыз күннен кешіктірмей, осындай әлеуетті өнім берушіні немесе өнім берушіні мемлекеттік сатып алуға жосықсыз қатысушы деп тану туралы талап арызбен сотқа жүгінуге міндетті. 
Талап қоюшы шарт бойынша өзіне жүктелген міндетін орындаған.
Талап қоюшы сотқа талап арызбен 2018 жылдың 10 қаңтарында,  яғни,  заңмен  белгіленген  мерзімде  жүгінген.
АПК 72 бабының 1 бөлігіне сай әр тарап өзінің талаптарының және қарсылықтарының негізі ретінде сілтеме жасайтын мән-жайларды дәлелдеуге, қорғаныс құралдарын пайдалануға, фактілерді растауға, оларға дау айтуға, процесті адал жүргізуге сәйкес келетін және іс жүргізуге жәрдемдесуге бағытталған дәлелдемелер және дәлелдемелерге қарсы қарсылықтарды судья белгілеген мерзімде келтіруге тиіс. 
Талап қоюшының сотқа ұсынған дәлелдемелер жиынтығы оның жауапкерге қойған талабының негізді екендігін растайды.
Бұл жағдайда, жауапкер мемлекеттік сатып алуға жосықсыз қатысушы деп танылуға жататындығы туралы талап қоюшының уәждерін сот негізді деп таниды.
АПК-нің 117-бабына сәйкес жауапкерден мемлекет кірісне 1 202 теңге мөлшерінде мемлекеттік баж өндірілуге жатады. 
АПК-тің 196, 223-226 баптарын басшылыққа алып, сот

шешім  етті:

«Аудандық маңызы бар Құлсары қаласы әкімі аппараты» мемлекеттік мекемесі  жауапкер  «Жазира фонд» Жазира Наурызғалиқызы Куандихова жеке кәсіпкерін мемлекеттік сатып алуға жосықсыз қатысушы деп тану туралы талабы қанағаттандырылсын.
Жауапкер «Жазира фонд» Жазира Наурызғалиқызы Куандихова  жеке кәсіпкері мемлекеттік сатып алуға жосықсыз қатысушы деп танылсын.
Жауапкер «Жазира фонд» Жазира Наурызғалиқызы Куандихова жеке кәсіпкерінен мемлекет кірісне 1 202 (екі мың екі жүз екі) теңге мөлшерінде мемлекеттік баж өндірілсін.
 Шешімге Атырау облыстық сотының азаматтық істер жөніндегі сот алқасына оның түпкілікті нысанда шығарылған күннен бастап бір ай ішінде, ал сот талқылауына қатыспаған тұлғалар өздеріне шешімнің көшірмелері жіберілген күннен бастап Атырау облысының мамандандырылған ауданаралық экономикалық соты арқылы Қазақстан Республикасының Азаматтық процестік кодексінің 403, 404 баптарының талаптарын сақтай отырып апелляциялық шағым жасауға немесе өтінішхат келтіруге болады.   
 		

Судья					     		                 Н.Д. Абдолов 

Көшірме дұрыс:
Судья                                                                   	              Н.Д. Абдолов

Анықтама: Шешімнің түпкілікті нысаны 2018 жылдың                                    19 ақпанында шығарылды. 
Судья                                                                   	              Н.Д. Абдолов


